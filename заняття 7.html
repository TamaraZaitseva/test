<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>headers</title>
	<style type="text/css">
		body{
			background-color: black;
		}
		h1{
			text-align: center;
			font-family: Benguiat;
			color: red;
		}
		h2{
			text-align: left;
			font-family: Benguiat;
			color: red;
		}
		h3{
			text-align: left;
			font-family: Benguiat;
			color: red;
		}
		p{
			color: red;
			font-family: Courier New, monospace;
			text-align: left;
		}
		img{
			height: 275px;
			width: 500px;
		}
		.img2{
			height: 275px;
			width: 425px;
		}
	</style>
</head>
<body>
<h1>Stranger Things</h1>
<p>«Дивні дива» (англ. Stranger Things) — американський науково-фантастичний серіал, створений братами Даффер для сервісу VOD Netflix. Всі вісім епізодів першого сезону серіалу були опубліковані 15 липня 2016 року на офіційному сайті телеканалу. У вересні 2019 року серіал було продовжено на четвертий сезон. Він буде розділений на дві частини, які вийдуть 27 травня та 1 липня 2022 року відповідно. У лютому 2022 року серіал було продовжено на п'ятий і останній сезон.

Сюжет розвивається в 1983 році в штаті Індіана, де таємничим чином зникає хлопчик, а його мати, друзі й шеф місцевої поліції починають пошуки зниклого. Серіал отримав високі оцінки телекритиків, які відзначили атмосферність, акторську гру і відсилання до жанрових фільмів 1980-х років.</p><img align="right" class="img" src="https://www.kinofilms.ua/images/photos/w680/519989.jpg">
<h2>Історія створення</h2>
<p>Творцями серіалу стали 32-річні брати-близнюки Метт і Росс Даффери. Проект був задуманий за три роки до реалізації, але тоді братам не вистачало досвіду роботи на телебаченні. У 2015 році вони написали і спланували повнометражний фільм «Зачаївшись». Їх дебютом на телебаченні була робота в команді сценаристів серіалу «Сосни». «Дивні Дива» став повністю авторським проектом братів Даффер, в якому вони виступили як виконавчі продюсери, сценаристи і режисери.</p>
<h3>Перший сезон</h3>
<p>6 листопада 1983 року в містечку Гокінз, у штаті Індіана, таємничим чином зникає 12-річний Вілл Баєрс. Його друзі Майк Віллер, Дастін Гандерсон і Лукас Синклер вирушають на пошуки до лісу, та натомість знаходять дивакувату дівчинку. Вона називає себе Одинадцята, тож їй дають нове ім'я Одді. Мати зниклого хлопчика, Джойс, не знаходить собі місця, намагаючись знайти сина. За допомогою вона звертається до начальника поліції Джима Гоппера, який починає розслідування зникнення.

В Одді виявляється здатність рухати предмети силою думки. Також вона відчуває, що Вілл перебуває в якомусь темному похмурому місці. Джим припускає, що Вілл міг потрапити на відео з камер спостереження секретної бази біля лісу. Поговоривши з її персоналом, Джим розуміє, що до зникнення причетна урядова організація, котра займається там дослідженнями. До того ж її вже звинувачували раніше у викраденні дітей. Одді розповідає новим друзям, що керівник тієї організації та її названий батько Мартін Бреннер ставив над нею жорстокі експерименти аби розвинути паранормальні сили. Тим часом в околицях з'являється хижа істота, котру діти називають демогоргоном.

Брат Вілла, Джонатан, самотужки розшукує зниклого, до нього приєднується сестра Майка Ненсі, коли так само таємниче зникає її подруга Барбара (її убив демоґорґон). Вони виявляють у лісі наріст плоті. Пролізши крізь нього, Ненсі опиняється в паралельному світі Догоридригом, де її ледве не вбиває демоґорґон. Джойс помічає, що лампи в її будинку блимають і вважає, що це Вілл намагається з нею зв'язатись. В озері знаходять труп хлопчика, проте Джойс не вірить, що це її син. Джим пробирається до моргу, де розкриває, що труп — це муляж.</p>
<img align="left" class="img" src="https://kino.24tv.ua/resources/photos/news/1200x675_DIR/202108/1704583.jpg?202108123256">
<h3>Другий сезон</h3>
<p>Минув рік, Вілла мучать видіння паралельного світу, та лікарі запевняють, що це наслідки психічної травми, отриманої від перебування в лісі. З нього кепкують школярі, називаючи «зомбі-малий». Одного разу Вілл вибльовує істоту, схожу на слимака. Після цього його видіння стають все яснішими і в них з'являється якась велетенська багатонога тінь. Тим часом до школи прибуває нова учениця Максін, яка дізнається про Одді. Сама Одді живе в хатині Джима в лісі, але той забороняє їй виходити, боячись, що її знову спіймають. В околицях поширюється таємнича хвороба рослин, від якої гниють плоди. На Гелловін з Вілла глузують хулігани, це потай знімає на відео Боб Ньюбі, що залицяється до Джойс. На відео в небі виявляється тінь, схожа на ту, що бачить у видіннях Вілл. Невдовзі поведінка хлопчика змінюється, його дратує тепло і світло. Він малює дещо, схоже на карту тунелів, котрі як коріння поширюються в околицях. Батьки Барбари продовжують розшукувати дочку, для чого звертаються до приватного детектива Мюррея Баумана.

Дастін знаходить дивну істоту, схожу на пуголовка, та забирає її додому, вважаючи, що відкрив новий вид. Істота швидко росте, Дастін називає її Дартан'яном і врешті вирішує показати її друзям. Максін намагається подружитися з ним та іншими, проте не вірить в історію про Одинадцяту й демоґорґона. Прагнучи довідатись що від неї приховують, Максін випадково спричиняє втечу істоту. Дастін повертає її, але вже нікому не показує. Згодом створіння виростає ще більше та з'їдає Дастінового кота. Тоді хлопець розуміє, що Дартан'ян — це дитинча демоґорґона. Він кличе Джонатана допомогти убити чудовисько, але воно тим часом тікає.</p><img align="right" class="img2" src="https://uaserial.net/uploads/posts/2019-07/1562499661_2nozw4uanbn.jpg">
<h3>Третій сезон</h3>
<p>Минув ще один рік, влітку в Гокінзі відкривається торговий центр «Старкорд». Дастін повертається з літнього табору та розповідає друзям, що в нього з'явилась дівчина Сьюзі. Проте йому не вірять і Дастін намагається довести реальність дівчини, поговоривши з нею по рації, підключеній до власноруч збудованої антени. Натомість він ловить радіопередачу російською мовою та береться розшукати перекладача. Друзі приєднуються до його затії і на допомогу приходить дівчина Робін Баклі, що працює у «Старкорді». Вона здогадується, що передача надходила з околиць Гокінза, а загадкові слова в ній вказують на певне місце й час.

В той же час Ненсі працює журналісткою в місцевій газеті, а Джонатан став там фотографом. Вона дізнається від місцевої жительки про дивну поведінку щурів і намагається розслідувати цю справу. Однак, колеги тільки глузують з Ненсі. Вілл відчуває, що Проникач свідомості не знищений, але не може пояснити як це можливо. Коли в місті несподівано вимикається електрика, Джойс виявляє, що всі магніти в Гокінзі розмагнітились. Отже, десь в околицях діє потужний електромагніт, який вона з Джимом береться розшукати. Джим помічає, що Джейн зустрічається з Майком та намагається віднадити хлопця від дочки. Через це Майк та Джейн сваряться.

Брат Максін, Біллі, стикається на нічній дорозі з невідомою силою, що задурманює його та змушує вбити свою подругу. З часом таких задурманених стає більше, в несвідомому стані вони убивають інших людей, згодовуючи їх втіленню Проникача свідомості в подобі павукоподібної маси плоті. Ненсі з Джонатаном потай тікають з роботи розслідувати поведінку щурів і виявляють місцеву жительку в її будинку задурманеною — вона поїдає добрива. Їхній начальник Голловей виганяє обох. Тоді Ненсі розповідає про дивні випадки Дастіну та його друзям. Ті виявлять, що в Гокінзі є підземна база росіян.</p>
</body>
</html>